Foglio illustrativo: informazioni per l’utilizzatore
Amiped, soluzione per infusione
Per l’uso nei bambini (0-11 anni)
Aminoacidi
Legga attentamente questo foglio prima di usare questo medicinale perché contiene importanti
informazioni per lei.
 Conservi questo foglio. Potrebbe aver bisogno di leggerlo di nuovo.
 Se ha qualsiasi dubbio, si rivolga al medico o all’infermiere.
 Questo medicinale è stato prescritto soltanto per il suo bambino. Non lo dia ad altre persone,
anche se i sintomi della malattia sono uguali a quelli del suo bambino, perché potrebbe essere
pericoloso.
 Se il suo bambino manifesta un qualsiasi effetto indesiderato, compresi quelli non elencati in
questo foglio, si rivolga al medico o all’infermiere.Vedere paragrafo4.
Contenuto di questo foglio
1. Che cos’è Amiped e a cosa serve
2. Cosa deve sapere prima che il suo bambino prenda Amiped
3. Come usare Amiped
4. Possibili effetti indesiderati
5. Come conservare Amiped
6. Contenuto della confezione e altre informazioni
1. Che cos’è Amiped e a cosa serve
Amiped è una soluzione somministrata al suo bambino attraverso un piccolo tubo con una cannula
inserita in una vena (infusione endovenosa).
La soluzione contiene degli aminoacidi che sono essenziali per la crescita o il recupero
dell’organismo.
La soluzione è adatta per soddisfare gli specifici fabbisogni di neonati a termine e pretermine, lattanti,
divezzi e bambini.
Essi riceveranno questo medicinale se non possono mangiare il cibo normalmente e non possono
nemmeno essere alimentati tramite un tubo inserito nello stomaco. Possono ricevere anche altri
nutrienti in associazione ad Amiped, come soluzioni di glucosio o emulsioni lipidiche.
2. Cosa deve sapere prima che il suo bambino prenda Amiped
Non usi Amiped se il suo bambino:
 è allergico a uno qualsiasi dei principi attivi o ad uno qualsiasi degli altri componenti di questo
medicinale (elencati al paragrafo 6).
 soffre di un disturbo congenito del metabolismo delle proteine e degli aminoacidi.
 presenta disturbi circolatori gravi potenzialmente mortali (shock).
 presenta un apporto di ossigeno insufficiente (ipossia).
 presenta sostanze acide accumulate nel sangue (acidosi).
 soffre di una grave malattia del fegato (grave insufficienza epatica).
 soffre di una grave insufficienza dei reni (grave insufficienza renale) non adeguatamente trattata
con rene artificiale o terapie analoghe.
 soffre di uno scompenso cardiaco con marcata compromissione della circolazione sanguigna
(insufficienza cardiaca scompensata).
 presenta un accumulo di liquidi nei polmoni (edema polmonare acuto).
 presenta disturbi dell’equilibrio dei sali (elettroliti) o dei liquidi nel corpo.Avvertenze e precauzioni
Quando impiegata in bambini dalla nascita pretermine fino all’età di 2 anni, la soluzione (nelle sacche
e nei set per la somministrazione) deve essere protetta dall’esposizione alla luce fino al completamento
della somministrazione. L’esposizione alla luce ambientale delle soluzioni per nutrizione parenterale
contenenti Amiped, specialmente dopo l’aggiunta di oligoelementi e/o vitamine, genera perossidi e
altri prodotti di degradazione che possono essere ridotti con la protezione dall’esposizione alla luce.
Si rivolga al medico o all’infermiere prima di usare Amiped se il suo bambino:
 soffre di una compromissione del metabolismo delle proteine e degli aminoacidi causata da
qualsiasi condizione diversa da quanto summenzionato (vedere paragrafo “Non usi Amiped se il
suo bambino...”).
 soffre di una compromissione della funzionalità epatica e/o renale.
 soffre di una compromissione della funzionalità cardiaca.
 presenta una concentrazione anomalamente elevata del siero del sangue (elevata osmolarità
sierica).
In caso di disturbi dell’equilibrio idrico o salino nel corpo del suo bambino, è necessario correggere
innanzi tutto questa condizione prima di somministrare al suo bambino questo medicinale. Sono
esempi di questa condizione una contemporanea mancanza di acqua e sali (disidratazione ipotonica)
oppure una mancanza di sodio (iponatriemia) o potassio (ipokaliemia).
Prima e durante il periodo in cui i bambini ricevono questa soluzione, il medico controllerà i livelli di
sali e di zucchero nel sangue, l’equilibrio idrico e l’equilibrio acido-base. Verranno monitorati anche i
livelli di proteine nel sangue e la funzionalità renale ed epatica. A tale scopo verranno prelevati
campioni di sangue e raccolti campioni di urina per essere analizzati.
Le soluzioni a base di aminoacidi costituiscono solamente una componente della nutrizione per via
parenterale. In genere, i bambini ricevono Amiped come parte di una nutrizione endovenosa che
include anche fonti adiuvanti di energia non proteiche (soluzioni di carboidrati, emulsioni lipidiche),
acidi grassi essenziali, elettroliti, vitamine, fluidi ed oligoelementi.
Altri medicinali e Amiped
Informi il medico o l’infermiere se il suo bambino sta prendendo, ha recentemente preso o potrebbe
prendere qualsiasi altro medicinale.
Gravidanza e allattamento
Amiped è previsto essere utilizzato solo nei bambini (di età inferiore ai dodici anni).
Guida di veicoli e utilizzo di macchinari
Non pertinente.
3. Come usare Amiped
Amiped è somministrato da operatori sanitari.
Il medico adatterà con cautela il dosaggio di questo medicinale in base all’età, allo stadio di sviluppo e
all’effettivo tipo di patologia del bambino.
Le quantità somministrabili saranno approssimativamente le seguenti:
Neonati pretermine: 40 mL per kg di peso corporeo al giorno
Neonati a termine (0–27 giorni): 30 mL per kg di peso corporeo al giorno
Lattanti e divezzi (da 28 giorni a 23 mesi): 25 mL per kg di peso corporeo al giorno
Bambini (da 2 a 11 anni): 20 mL per kg di peso corporeo al giornoAi bambini in condizioni critiche è possibile somministrare una quantità superiore (fino a 30 mL per
kg di peso corporeo al giorno).
Pazienti con insufficienza renale o epatica
In presenza di malattia epatica o renale, i dosaggi verranno adattati in base al fabbisogno individuale
del bambino.
Durata d’uso
Questo medicinale può essere somministrato finché il suo bambino necessita di una nutrizione per via
endovenosa.
Modo di somministrazione
Questo medicinale verrà somministrato al suo bambino tramite un piccolo tubo inserito in una vena
(infusione endovenosa).
Quando impiegata in bambini dalla nascita pretermine fino all’età di 2 anni, la soluzione (nelle sacche
e nei set per la somministrazione) deve essere protetta dall’esposizione alla luce fino al completamento
della somministrazione (vedere paragrafo 2).
Se il suo bambino riceve più Amiped di quanto deve
È improbabile che ciò possa verificarsi poiché sarà il medico stesso a stabilire le dosi giornaliere per il
suo bambino. Tuttavia, qualora il suo bambino dovesse ricevere un sovradosaggio oppure qualora la
soluzione venisse somministrata in maniera troppo rapida, il suo bambino potrebbe avvertire una
sensazione di malessere, episodi di vomito, brividi o mal di testa.
Inoltre, il suo bambino potrebbe presentare un’eccessiva quantità di sostanze acide (acidosi
metabolica) o di ammoniaca (iperammoniemia) nel sangue e, in tal caso, perdere aminoacidi nelle
urine.
Il suo bambino potrebbe anche soffrire di un’eccessiva quantità di liquidi nel corpo (iperidratazione),
di disturbi dell’equilibrio dei sali nel corpo (squilibrio elettrolitico) e presentare acqua nei polmoni
(edema polmonare). In questi casi, l’infusione verrà interrotta e ripresa successivamente ad una
velocità inferiore.
Se ha qualsiasi dubbio sull’uso di questo medicinale, si rivolga al medico o all’infermiere.
4. Possibili effetti indesiderati
Come tutti i medicinali, questo medicinale può causare effetti indesiderati sebbene non tutte le persone
li manifestino.
Tali effetti indesiderati non sono specificamente associati a Amiped, ma possono verificarsi con
qualsiasi tipo di nutrizione per via endovenosa, soprattutto nelle fasi iniziali della terapia.
I seguenti effetti indesiderati possono essere gravi. Se il suo bambino manifesta uno qualsiasi dei
seguenti effetti indesiderati, si rivolga immediatamente al suo medico, il quale interromperà la
somministrazione di questo medicinale al suo bambino:
Non nota (la frequenza non può essere definita sulla base dei dati disponibili)
● Reazioni allergiche
Altri effetti indesiderati
Non comune (può interessare fino a 1 persona su 100):
● Vomito, malessere
Segnalazione degli effetti indesideratiSe il suo bambino manifesta un qualsiasi effetto indesiderato, compresi quelli non elencati in questo
foglio, si rivolga al medico o all’infermiere.
Può inoltre segnalare gli effetti indesiderati direttamente tramite
https://www.aifa.gov.it/content/segnalazioni-reazioni-avverse.
Segnalando gli effetti indesiderati può contribuire a fornire maggiori informazioni sulla sicurezza di
questo medicinale.
5. Come conservare Amiped
Conservi questo medicinale fuori dalla vista e dalla portata dei bambini.
Quando impiegata in bambini dalla nascita pretermine fino all’età di 2 anni, la soluzione (nelle sacche
e nei set per la somministrazione) deve essere protetta dall’esposizione alla luce fino al completamento
della somministrazione (vedere paragrafo 2).
Non usi questo medicinale dopo la data di scadenza che è riportata sul flacone e sull’etichetta della
scatola. La data di scadenza si riferisce all’ultimo giorno di quel mese.
Questo medicinale non richiede alcuna condizione particolare di conservazione.
Non congelare.
Dopo l’infusione, non conservare la soluzione rimanente per utilizzarla successivamente.
6. Contenuto della confezione e altre informazioni
Cosa contiene Amiped
I principi attivi sono aminoacidi.
Questo medicinale contiene:
Aminoacidi per 1 mL per 100mL per 250mL
Isoleucina 5,10 mg 0,51g 1,28g
Leucina 7,60 mg 0,76g 1,90g
Lisina monoidrato 9,88 mg 0,99 g 2,47 g
(equivalente a lisina) (8,80 mg) (0,88g) (2,20g)
Metionina 2,00 mg 0,20g 0,50g
Fenilalanina 3,10 mg 0,31g 0,78g
Treonina 5,10 mg 0,51g 1,28g
Triptofano 4,00 mg 0,40g 1,00g
Valina 6,10 mg 0,61g 1,53g
Arginina 9,10 mg 0,91g 2,28g
Istidina 4,60 mg 0,46g 1,15g
Alanina 15,90 mg 1,59g 3,98g
Glicina 2,00 mg 0,20g 0,50g
Acido aspartico 6,60 mg 0,66g 1,65g
Acido glutammico 9,30 mg 0,93g 2,33g
Prolina 6,10 mg 0,61g 1,53g
Serina 2,00 mg 0,20g 0,50g
N-acetil tirosina 1,30 mg 0,13 g 0,33 g
(equivalente a (1,06 mg) (0,11 g) (0,27 g)
tirosina)
Acetilcisteina 0,700 mg 0,070g 0,175g(equivalente a (0,520 mg) (0,052 g) (0,13 g)
cisteina)
Taurina 0,300 mg 0,030g 0,075g
per 1 mL per 100mL per 250mlL
Aminoacidi totali 0,1 g 10g 25g
Azoto totale 0,0152 g 1,52g 3,8g
Energia (kJ/L [kcal/L]) 1700(406)
Osmolarità teorica [mOsm/L] 790
Acidità (titolazione a pH 7,4) [mmol 23
NaOH/L]
pH circa 6,1
Gli altri componenti sono acido citrico monoidrato (per la correzione del pH) e acqua per preparazioni
iniettabili.
Descrizione dell’aspetto di Amiped e contenuto della confezione
Amiped è una soluzione limpida e incolore o di colore giallo chiaro.
È fornita in sacche flessibili contenenti 100 mL o 250 mL di soluzione di aminoacidi. Le sacche sono
costituite da una pellicola multistrato. Lo strato più interno a contatto con la soluzione è composto da
polipropilene.
Il contenitore è privo di PVC, DEHP e lattice.
La sacca è inserita in un involucro protettivo. Un assorbitore di ossigeno e un indicatore di ossigeno
sono collocati tra la sacca e l’involucro; l’indicatore di ossigeno è costituito da un blister termoformato
e contiene il colorante resorufina sodica, sensibile all’ossigeno; la bustina dell’assorbitore di ossigeno
è costituita da materiale inerte e contiene idrossido di ferro.
I diversi formati dei contenitori sono contenuti in scatole da 12 sacche. Confezioni: 12 x 100 mL e
12 x 250 mL.
È possibile che non tutte le confezioni siano commercializzate.
Titolare dell’autorizzazione all’immissione in commercio e produttore
B. Braun Melsungen AG
Carl-Braun-Straße 1
34212 Melsungen,
Germania
Indirizzo postale:
34209 Melsungen, Germania
Tel.: +49/5661/71-0
Fax: +49/5661/71-4567
Questo medicinale è autorizzato negli Stati Membri dello Spazio Economico Europeo con le
seguenti denominazioni:
Austria, Aminoplasmal Paed 10% Infusionslösung
Repubblica Ceca Amiped
Danimarca Amiped
Francia Amiped, solution pour perfusion
Germania Aminoplasmal Paed 10% Infusionslösung
Grecia Aminoplasmal Paed 10%Italia Amiped
Lussemburgo Aminoplasmal Paed 10%
Paesi Bassi Aminoplasmal Paed 10% mg/ml, oplossing voor
infusie
Norvegia Amiped
Polonia Aminoplasmal Paed 10%
Portogallo Aminoplasmal Paed, 100 mg/ml, Solução para
perfusão
Repubblica slovacca Amiped10 % infúzny roztok
Slovenia Aminoplasmal Paed 100 mg/ml raztopina za
infundiranje
Spagna Aminoplasmal paed 10%, solucion para perfusion
Regno Unito Aminoplasmal Paediatric 10% solution for infusion
Questo foglio illustrativo è stato aggiornato il
Ultima revisione interna: 09.2021
---------------------------------------------------------------------------------------------------------------------------
Le informazioni seguenti sono destinate esclusivamente ai medici o agli operatori sanitari:
Posologia
Modo di somministrazione
Uso endovenoso
Solo per infusione venosa centrale.
Quando impiegata in bambini dalla nascita pretermine fino all’età di 2 anni, la soluzione (nelle sacche
e nei set per la somministrazione) deve essere protetta dall’esposizione alla luce fino al completamento
della somministrazione. Durante la preparazione delle miscele, un sovraimballaggio protettivo contro
la luce potrebbe non essere adatto. Ciò nondimeno, durante la preparazione delle miscele si deve
prestare attenzione a ridurre il più possibile l’esposizione alla luce.
Popolazione pediatrica
I dosaggi per questi gruppi di età come indicato di seguito rappresentano i valori medi di
orientamento. L’esatto dosaggio deve essere adattato individualmente a seconda dell’età, dello stadio
di sviluppo e della malattia soggiacente.
La somministrazione deve essere avviata al di sotto del valore target della velocità di infusione e può
essere aumentato fino al valore target entro la prima ora.
Apporto di amminoacidi per via parentale reputato adatto per la maggior parte dei pazienti pediatrici:
Dose giornaliera per neonati pretermine:
1,5-4,0 g di aminoacidi/kg di peso corporeo ≙ 15-40 mL/kg peso corporeo
Dose giornaliera per neonati a termine (0-27 giorni):
1,5-3,0 g/kg di peso corporeo ≙ 15-30 mL/kg peso corporeo
Dose giornaliera per lattanti e divezzi (da 28 giorni a 23 mesi):
1,0-2,5 g/kg di peso corporeo ≙ 10-25 mL/kg peso corporeo
Dose giornaliera per bambini (da 2 a 11 anni):
1,0-2,0 g/kg di peso corporeo ≙ 10-20 mL/kg peso corporeo
Avvertenze speciali e precauzioni d’impiego:
L’esposizione alla luce delle soluzioni per nutrizione parenterale endovenosa, specialmente dopo
l’aggiunta di oligoelementi e/o vitamine, può avere effetti avversi sull’esito clinico nei neonati, a causadella generazione di perossidi e altri prodotti di degradazione. Quando impiegato in bambini dalla
nascita pretermine fino all’età di 2 anni, Amiped deve essere protetto dalla luce ambientale fino al
completamento della somministrazione.
Precauzioni particolari per lo smaltimento e la manipolazione
Utilizzare un set di somministrazione sterile per l’infusione di Amiped.
Prima di aprire l’involucro, controllare il colore dell’indicatore di ossigeno (vedere Figura A). Non
utilizzare se l’indicatore di ossigeno è diventato rosa. Utilizzare solo se l’indicatore di ossigeno è
giallo.
Se nell’ambito di un regime di nutrizione parenterale completo è necessario aggiungere a questo
medicinale altri nutrienti, quali carboidrati, lipidi, vitamine ed oligoelementi, la miscelazione deve
essere effettuata in condizioni rigorosamente asettiche. Agitare accuratamente dopo l’aggiunta di
qualsiasi additivo. Amiped può essere miscelato solo con altri nutrienti dei quali sia stata documentata
la compatibilità. Il produttore può fornire, su richiesta, i dati relativi alla compatibilità del medicinale
con diversi additivi e al corrispondente periodo di validità delle miscele ottenute.
Quando impiegato in bambini di età inferiore a 2 anni, le soluzioni per nutrizione parenterale
contenenti Amiped devono essere protette dall’esposizione alla luce fino al completamento della
somministrazione. L’esposizione di tali soluzioni alla luce ambientale, specialmente dopo l’aggiunta
di oligoelementi e/o vitamine, genera perossidi e altri prodotti di degradazione che possono essere
ridotti con la protezione dall’esposizione alla luce.
Precauzioni particolari per la conservazione
Non utilizzare solo se la soluzione non è limpida e incolore o di colore giallo chiaro, non è priva di
particelle oppure se il flacone e la relativa chiusura sono danneggiati.
I contenitori sono monouso. Dopo l’uso, smaltire l’involucro, l’indicatore di ossigeno, l’assorbitore di
ossigeno, il contenitore e il contenuto non utilizzato.
Durante la preparazione delle miscele
Durante la preparazione delle miscele, un sovraimballaggio protettivo contro la luce potrebbe non
essere adatto. Ciò nondimeno, durante la preparazione delle miscele si deve prestare attenzione a
ridurre il più possibile l’esposizione alla luce.
Periodo di validità dopo la miscelazione del medicinale con additivi
Dal punto di vista microbiologico, le miscele devono essere somministrate immediatamente dopo la
preparazione. In caso di somministrazione non immediata, la durata e le condizioni di conservazione
delle miscele prima dell’uso sono di responsabilità dell’utilizzatore e non devono di norma superare le
24 ore a 2°C–8°C, a meno che la miscelazione non sia stata effettuata in condizioni asettiche
controllate e convalidate.
Per informazioni complete su questo medicinale, consultare il Riassunto delle Caratteristiche del
Prodotto.
Amiped: Manipolazione
Figura A: Sacca e sovraimballaggioFigura B: Sacca
Gancio della sacca
Porta di infusione Porta per l’aggiunta di medicinali
Per aprire:
Rimuovere la sacca dal suo sovraimballaggio protettivo afferrandola in corrispondenza delle tacche di
apertura nella parte superiore ed estrarre il contenitore contenente la soluzione (figura 1). Smaltire
l’involucro, l’indicatore di ossigeno e l’assorbitore di ossigeno.
Controllare la presenza di eventuali perdite. Se la sacca
presenta delle perdite, smaltire il prodotto poiché la
sterilità potrebbe essere compromessa.Per aggiungere medicinali:
L’aggiunta di additivi deve essere effettuata seguendo tecniche rigorosamente asettiche.
Il medicinale compatibile può essere aggiunto attraverso la porta per medicinali (colore trasparente).
1. Preparare la porta per l’aggiunta di medicinali (colore trasparente) rimuovendo la pellicola di
alluminio (figura 2a). Nota bene: l’area sottostante alla pellicola della porta per medicinali è
sterile.
2. Forare la porta risigillabile per l’aggiunta di medicinali e iniettare il/gli additivi (figura 2b).
3. Miscelare accuratamente la soluzione e il medicinale (figura 3a).
4. La porta per l’aggiunta di medicinali può essere pulita con un tampone imbevuto di una
sostanza disinfettante (ad es. isopropanolo) prima di effettuare una nuova foratura.
5. Controllare visivamente la miscela per escludere la presenza di particelle (figura 3b).
Durante la preparazione delle miscele:
Durante la preparazione delle miscele, un sovraimballaggio protettivo contro la luce potrebbe
non essere adatto. Ciò nondimeno, durante la preparazione delle miscele si deve prestare
attenzione a ridurre il più possibile l’esposizione alla luce.
Preparazione per la somministrazione:
1. Rimuovere la pellicola di alluminio della porta di infusione (colore verde) nella parte inferiore
del contenitore (figura 4a) e attaccare il set di infusione (figura 4b): utilizzare un set di infusione
senza presa d’aria o chiudere la presa d’aria, laddove presente. Seguire le istruzioni per l’uso del
set di infusione. Nota bene: l’area sottostante alla pellicola della porta di infusione è sterile.
2. Appendere la sacca su un’asta per flebo (figura 5).